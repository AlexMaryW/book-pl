## Dla początkujących tłumaczy Książki Rusta
[![Polski Krabuś](https://user-images.githubusercontent.com/43069023/76151831-6fda1180-60b9-11ea-9dcd-056206e80a45.png)](https://rustbookpl.zulipchat.com/join/vymxgwc8gkwtqymcrp2933yn/)

Zarówno oryginalny *The Rust Programming Language*, jak i
polska próba tłumaczenia *Język Programowania Rust* są projektami
open source i istnieją dzięki pomocy społeczności.

Chętnie przyjmiemy wszelką pomoc, zarówno jeśli znajdziesz błąd
w tłumaczeniu, literówkę, jakąś niejasność, zbytne odejście
od oryginału czy może chciałbyś przetłumaczyć jakiś rozdział,
lub cokolwiek innego co przykuło twoją uwagę... 
Dziękujemy Ci za pomoc!

## Gdzie Edytować
Sama książka znajduje się w folderze `src` i jest napisana w formacie Markdown.
W folderze `listing` znajdziesz wycinki kodu Rusta, w których należy przetłumaczyć
stałe tekstowe. W folderze `dot` znajdziesz rysunki; rzadko są one załączane.

Katalog `nostarch` zawiera snapshoty do wysyłania edycji do wydawców
wersji drukowanej i dotyczy tylko anglojęzycznej wersji książki. **Nie należy składać pull
pull requestów zmieniających pliki w katalogu `nostarch`, zostaną one zamknięte.**

### A więc chcesz pomóc tłumaczyć?
Świetnie! Jest jeszcze wiele do zrobienia!

Zanim zaczniesz tłumaczyć wybrany rozdział, otwórz *Issue* #1 *Bieżący stan tłumaczenia*
i sprawdź, czy ktoś już nie zaczął nad nim pracować. Sprawdź też obecnie otwarte *Pull Requesty*.
Jeśli nikt obecnie nie tłumaczy danego rozdziału, oznacza to że czekamy na twoje Pull Requesty.

Dziękujemy ci serdecznie w umożliwianiu polskim Rustafarianom czytanie książki w ojczystym języku!