# Przedmowa

To nie zawsze było oczywiste, ale rolą języka programowania Rust fundamentalnie
jest *potęgowanie możliwości*: nieważne, jaki kod aktualnie piszesz, Rust
pozwala ci sięgać dalej i pewnie programować w szerszym zakresie domen niż
kiedykolwiek wcześniej.

Spójrz przykładowo na pracę na „poziomie systemowym”, gdzie trzeba borykać się
z takimi niskopoziomowymi szczegółami jak zarządzanie pamięcią, reprezentacja
danych czy współbieżność. Tradycyjnie, ten obszar programowania był postrzegany
jako tajemny i dostępny jedynie dla wybranej garstki, która poświęciła długie
lata, by nauczyć się unikać jego osławionych pułapek. Nawet ci, którzy się tym
zajmują, robią to uważnie, aby ich kod nie stał się furtką dla exploitów,
awarii lub innych przykładów zepsucia.

Rust pozbywa się tych barier poprzez eliminację starych zasadzek i dostarczenie
przyjaznego i dopracowanego zestawu narzędzi, które pomagają ci po drodze.
Programiści zmuszeni do „umoczenia się” w niskopoziomowej kontroli, mogą do tego
celu użyć Rusta, bez podejmowania zwyczajowego ryzyka wywołania awarii lub dziur
bezpieczeństwa i bez konieczności uczenia się drobnych szczegółów kapryśnych
narzędzi. Nawet lepiej, język zaprojektowano z myślą o prowadzeniu cię w sposób
naturalny ku tworzeniu niezawodnego kodu, który jest wydajny zarówno pod
względem szybkości, jak i wykorzystania pamięci.

Programiści, którzy już pracują z niskopoziomowym kodem, mogą użyć Rusta do
podniesienia swoich ambicji. Dla przykładu, wprowadzenie wielowątkowości w
Ruście jest mało ryzykowną operacją: kompilator wyłapie za ciebie popularne
błędy. Możesz też uderzyć w bardziej agresywną optymalizację kodu z uczuciem
pewności, że nie wprowadzisz przypadkowo źródeł awarii czy podatności na ataki.

Ale Rust nie jest ograniczony do programowania systemowego i niskopoziomowego.
Jest ekspresyjny i wystarczająco ergonomiczny, żeby za jego pomocą tworzyć
aplikacje CLI, serwery sieciowe i wiele innych rodzajów przyjaznego do pisania
kodu - w dalszej części książki znajdziesz proste przykłady obu takich
programów. Praca z Rustem pozwala ci na budowanie umiejętności, które można
przenosic z jednej domeny do drugiej; możesz uczyć sie Rusta pisząc aplikację
sieciową, by potem zastosować te same rozwiązania tworząc dla Raspberry Pi.

Niniejsza książka w pełni obejmuje potencjał Rusta do ulepszania swoich
użytkowników. To przyjazny i dostępny tekst, nakierowany nie tylko na pomoc w
podniesieniu twojego poziomu znajomości Rusta, ale również na poprawę twojej
pewności siebie jako programisty w ujęciu ogólnym. Zanurz się więc, przygotuj na
naukę - i witaj w społeczności Rusta!

— Nicholas Matsakis i Aaron Turon
